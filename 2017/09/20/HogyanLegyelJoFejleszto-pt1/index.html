<!DOCTYPE html><html><head><meta http-equiv="content-type" content="text/html; charset=utf-8"><meta content="width=device-width, initial-scale=1.0, maximum-scale=1.0, user-scalable=0" name="viewport"><meta content="yes" name="apple-mobile-web-app-capable"><meta content="black-translucent" name="apple-mobile-web-app-status-bar-style"><meta content="telephone=no" name="format-detection"><meta name="description" content="Bővített kiadás"><title>Hogyan legyél jó fejlesztő | Caiwan Blogja</title><link rel="stylesheet" type="text/css" href="/css/normalize.css"><link rel="stylesheet" type="text/css" href="/css/highlight.css"><link rel="stylesheet" type="text/css" href="/css/very-simple.css"><link rel="stylesheet" type="text/css" href="//cdn.bootcss.com/font-awesome/4.5.0/css/font-awesome.min.css"><link rel="Shortcut Icon" type="image/x-icon" href="/favicon.ico"></head><body><!-- include the sidebar--><!-- include ./includes/sidebar.jade--><!-- Blog title and subtitle--><header><div class="container header"><a id="logo" href="/." class="title">Caiwan Blogja</a><span class="subtitle">Farkaska kalajdnai az IT világában. Ugyanitt kedvezményes grafikus képzés.</span><label id="toggle-menu" for="menu" onclick><i class="fa fa-bars"></i></label></div></header><!-- use checkbox hack for toggle nav-bar on small screens--><input id="menu" type="checkbox"><!-- Navigation Links--><nav id="nav"><div class="container"><a href="/" class="sidebar-nav-item active">Home</a><a href="/archives" class="sidebar-nav-item">Archives</a></div></nav><div id="header-margin-bar"></div><!-- gallery that comes before the header--><div class="wrapper"><div class="container post-header"><h1>Hogyan legyél jó fejlesztő</h1></div></div><div class="wrapper"><div class="container meta"><div class="post-time">2017-09-20</div><div class="post-categories"><a class="post-category-link" href="/categories/rant/">rant</a></div><div class="post-tags"><a class="post-tag-link" href="/tags/Grof-Ur/">Gróf Úr</a>/<a class="post-tag-link" href="/tags/antipattern/">antipattern</a>/<a class="post-tag-link" href="/tags/prog/">prog</a>/<a class="post-tag-link" href="/tags/rant/">rant</a></div></div></div><article><div class="container post"><p><strong>Disclaimer:</strong> Nyers fasság és szarkazmus következik.</p>
<p>Sajnálatos módon ma már az Internet nevű helyen számos olyan súlyos tévhit kering a kiváló minőségű programtermékek előállításáról, mely emberek százezreit zavarják össze. A programozás illetve szoftver fejlesztés egyáltalán nem egy komoly és bonyolult tudományág, hanem egy bárki által elsajátítható új művészeti ág. Azonban sajnos a szoftverlobbi nagyvállalatok, mint az AT&amp;T, a Microsoft, vagy a Google olyan embereket pénzel, mint <a href="https://en.wikipedia.org/wiki/Andrew_Koenig_(programmer" target="_blank" rel="external">Andrew Koenig</a>), <a href="https://en.wikipedia.org/wiki/Steve_McConnell" target="_blank" rel="external">Steve McConell</a>, vagy <a href="https://en.wikipedia.org/wiki/Design_Patterns" target="_blank" rel="external">A Négyek</a> gúnynéven emlegetett sarlatánok, akik áltudományos halandzsával szándékosan zavarják össze ezeket a fiatal, zsenge elméjű, szárnyalni vágyó művészek lelkeket. Ilyen zagyvaságok azok a hárombetűs kifejezések, mint a <em><a href="https://en.wikipedia.org/wiki/Test-driven_development" target="_blank" rel="external">TDD</a></em>, <em><a href="https://en.wikipedia.org/wiki/Behavior-driven_development" target="_blank" rel="external">BDD</a></em>, <em><a href="https://en.wikipedia.org/wiki/Model%E2%80%93view%E2%80%93controller" target="_blank" rel="external">MVC</a></em>, vagy a <em><a href="https://en.wikipedia.org/wiki/Separation_of_concerns" target="_blank" rel="external">SoC</a></em>, <em><a href="https://en.wikipedia.org/wiki/Open/closed_principle" target="_blank" rel="external">O/CP</a></em>, illetve az <em><a href="https://en.wikipedia.org/wiki/Object-oriented_programming" target="_blank" rel="external">OOP</a></em>. Ezek mint olyan hamis, félrevezető nehéz elméleti dolok, melyek nagyban nehezítik a gyakorlati munkát azzal, hogy nagyon bonolult őket betartani, nehéz velük dolgozni, ráadásul meg is kell őket tanulni, és folyamatosan szem előtt kell tartani, ami meglehetősen megterhelő dolog, és sokszor gátolja a szabad eszme és művészi intuíciók szárnyalását. </p>
<p>Ezeket a nyilvánvalóan agymosásra szánt zagyavságokat egyetemi tanárok igyekeznek a diákjaik fejébe égetni, minkenképpen azzal a feltett szándékkal, hogy egyszer a tanulmányiakat szándékosan megnehezítsék, agymossák őket, és képtelenek legyenek majd a jövőben rendesen helytállni, mint művész.</p>
<p>Az első részben megnézzük a programozás igazi művészetének elméleti hátterét, tiszta vizet öntünk a pohárba és eloszlatjuk ezeket a kételyeket. A második részben pedig gyakorlati pédákkal is szemléltetjük mindazt, amit itt tanultunk.</p>
<h2 id="A-programozo-es-a-fejleszto"><a href="#A-programozo-es-a-fejleszto" class="headerlink" title="A programozó és a fejlesztõ"></a>A programozó és a fejlesztõ</h2><p>A szoftvertemékeket elõállítő egyéneket két fõ osztályba soroljuk: a <strong>programozó</strong> és a <strong>fejlesztõ</strong>.</p>
<p>A <strong>programozó</strong> az az egyén, aki mindazt a szemetet, és hazugságot megtanulta, és alkalmazni igyekszik, amiket a háttérben tevékenykedő mulinacionális nagyvállalatok, és a szoftverlobbi megalkotott. Számára a szakma az egyetlen, egész életét ez teszi ki: bonyolult és érthetetlen matematikai képletekkel, algoritmusokkal álmodik, párkapcsolata és szexuális élete nincs. Ő nem úgy tekint a munkájára, mint egy alkotásra, hanem mint valami összefüggő képletek halmazára.<br>Ő az az ember, aki többynire a háttérben tevékenykedik, soha nem a végleges alkotáson dolgozik, hanem olyan fölöslegesen túlgondolt kereteket hoz létre, amit annak szán, hogy a későbbiekben a munka könnyebben elvégezhető legyen, holott pont ezen hozzáállása akadályozza. Hiába hoz kompromisszumokat az eredémye elérése érdekében, annak ellenére olyan kódot hoz létre, mely karbantartásához nem a józan paraszti észre, hanem ezekre a módszertannak nevezett bullsheitekre van szükség.</p>
<p>Ezzel szemben, a <strong>fejlesztõ</strong> a művész. A <em>programozó</em> adja kezébe az ecssetet, szegecseli össze a vásznat, de a valódi értéket a termékbe a fejlesztő viszi, nem a programozó. A fejlesztõ az, aki az üres vásznat megtölti élettel, színekkel, tartalommal, õ a művész, akinek a keze nyomán valódi, eladható temék válik az ürességbõl. Mindabból a keretből, amit a programozók adtak a kezébe: igazi, kézzel fogható, realizáható munkát végez. Nem algoritmusokban, és mintákban, és módszertanokban gondolkodik, hanem érzésekben, színekben és formákban. Nem szabhat neki gátat semmilyen olyan módszertani probléma, melyet a fenn említett szoftverlobbi igyekszik elültetni mindenki fejében. Számára, és a munkája elvégzése végett rendkívül fontos a flow élmény követése, és ebből nem zökkentheti ki semmi olyan fölösleges gondolat, mint pl. egy privát adattag, vagy modulokra bontás. Ő szabad és színes, élményteeli életet él. Rendszeresen jár el hasonló érdeklõdési körrel megáldott magas művészek körébe, és minden ujjára jut egy picsa. Semmiképpen sem vegyül el az alantos rétegbeli emberekkel, mint mondjuk a <em>programozóval</em>, vagy a <em>tesztelõvel</em>. Középpontban az énje áll, munkája eredménye pedig kiemeli jellemének tisztaságát. Általában titulusával illetik a személyt, mint <em>Web</em>fejlesztõ, <em>Android</em> fejlesztõ, <em>iOS</em> fejlesztõ.</p>
<h2 id="Szoftverfejlesztes-muveszet"><a href="#Szoftverfejlesztes-muveszet" class="headerlink" title="Szoftverfejlesztés = művészet"></a>Szoftverfejlesztés = művészet</h2><p>Mint ahogy az előzőekben tárgyaltuk, minden fejlesztõ egy művész. Ezért a saját kódodat csak te, értheted, és azon kevesek, akik érdemesek arra, hogy a te művész megértsék. Ezek az emberek alkalmasak arra, hogy érdemben hozzátegyenek a mualkotásodhoz, karbantartsák, és továbbfejleszthessék azt. Mindenki más, aki a művészi értéket nem képes felismerni a munkádban, az egyszerűen egy tanulatlan barbár. Bármi kritikával él, az azért van, mert irígy a te magas művész képességeidre, és többnyire tönkre akarja tenni azt, amit alkottál. Miattuk csúsznak a projektek, és miattuk van gond a fejlesztés körül. Az ilyeneket többnyire állásitnerjúkon ki kellene szűrni, de sajnos vannak olyanok, akik így is bekerülnek, és a háromhónapos próbaidõt is átvészelik. </p>
<p>Probléma csakis az <strong>egyénnel</strong> van, aki nem képes beilleszkedni, és elfogadni a társadalmi normákat, és képtelen adaptálni a jól bevált módszereket és szokásokat, hogy a csapat javára válljon.</p>
<h2 id="Ami-egyszer-mukodik"><a href="#Ami-egyszer-mukodik" class="headerlink" title="Ami egyszer működik"></a>Ami egyszer működik</h2><p>Széles körben elterjedt tévhit, hogy a kód egyes részeit néha újra kell írni, vagy valamilyen regresszióra vagy teljesítmény problémára hivatkozva, vagy valamilyen flancos követelmény megvátozása miatt. Esetlegessen elavult, a korral való haladásra hivatkozva. Dehiszen minek? A kódunk tökéletesen ellátja a feladatát! Miért kellene akkor újra írni bármit? Nem kell. Hiszen józan paraszti ésszel, és szemléletes gyakorlati pédákkal tökéletesen belátható, hogy soha nincs ilyesmire semmi szükség. Ami kód egyszer elkészült, annak működéséről gondosan, gyakorlati úton megbizonosodtunk. A megváltozott körülményekhez csak és kizálólag annyiban kell igazodni, amennyire az megköveteli. Ezt néhány extra feltétel beszúrásával, pár plusz változó, vagy paraméter, esetleg újabb függvények hívásával ki lehet küszöbölni. Nincs szükség bolygatni, nincs szükség ezeket átrendezni, hiszen mindez csak új problémákat hoz elő, ezt pediglen nem akarjuk. Az, ami egyszer meg van írva, és jó, az maradjon is úgy. Ami pedig be van fejezve, az elkészült. Ebbõl így soha nem lesz probléma.</p>
<h2 id="Copy-Paste"><a href="#Copy-Paste" class="headerlink" title="Copy-Paste"></a>Copy-Paste</h2><p>Általában nincs különösebb szükség arra sem, a gyakorlatban semmilyen körülmények között, hogy egy adott kódrész többször is felhasználható legyen, valamilyen formában. A hozzá nem értõk, és összezavarni kívánók absztrahálásra szoktak hivatkozni, hogy kisebb elemekbõl több minden is felépíthető legyen, esetleesen karban tartható. Ez duplán hülyeség. Először, nincs két egyforma eset, ezért minden problémát egyszerűbb, és célrevezetõbb, alapjaitól véve megfogni, és megoldani. Házat sem úgy építünk fel, hogy pazaroljuk az idõt olyan fölösleges dolgokra, mint a tervezés, és a fölösleges szájtépés. Hiszen két egyforma ház sincs. Másodszor pedig karbantartásra sincs szükség, hiszen <em>ami egyszer működik…</em> Fölösleges szájtépésből soha nem lett kész semmi. Emberek  Egyszerűen oda kell menni, és meg kell oldani, mint ahogy a tégla sem rakja le önmagát. Papírból még nem épült ház, mint ahogy agyalásból sem lett kész soha semmi. Vegyünk egy példát. Kódot “építeni” egyszerűbb, hála istennek, mint valódi házat. A háznak négy fala van. Elég csak egyet felhúzni, a másik hármat pedig lemásoljuk. Ez egyik falra ajtó kell, ezt ki kell vágni. Máris ez a fal különbözik a másik háromtól. Másik kettő falra pedig egy-egy ablakot, egyiket picit fentebb, másikat lejjebb és jobbra kell kivágni. A negyedik fal pedig érintetlen marad. Láthatjuk, hogy van négy falunk, falnak fal, de mind különbözik, tehát egyik sem egyforma. Így teljesen felesleges azzal vesződni, hogy bármilyen tulajdonságukban is egyformák legyenek. Ezek után csak gondos szakértő szemekkel meg kell bizonyosodni arról, hogy a frissn felhúzott négy fal minden igényünket kielégítni, a ház nem omlik össze, satöbbi. Miután megvan, megbizonosodtunk arról, hogy a munka el van végezve, örülünk annak, hogy a fallal több dolgunk az életben nem lesz több dolgunk a fallal, és mindezt milyen könnyedén letudtuk, fölösleges kerülők nélkül, így nyugodhan hátradőlhetünk, és bonthatunk egy sört kiváló nunkánk jutalmaként.</p>
<h2 id="A-regi-jol-bevalt-modszer"><a href="#A-regi-jol-bevalt-modszer" class="headerlink" title="A régi, jól bevált módszer"></a>A régi, jól bevált módszer</h2><p>Az előbbi falas példát tovább gondolva, közismert tény, hogy falat úgy építünk, hogy lerakunk két téglát, közécsapjuk a maltert, és kezdjük előröl. Évszázadok óta minden ház, ami így épült fel, józan paraszti ésszel, és szelméletes, gyakorlati módszerekkel, az soha nem dőlt össze. Az évszázadok alatt jöttek olyan ujítások, amik azzal az igérettel jöttek, hogy ezt a jól ismert, jól bejáratott módszert hatékonyabbá, jobbá tegyék. Nos, ezek mind megbuktak. Voltak próbálkozások arra, hogy egy fal erősebb legyen, vagy magasabb legyen, vagy bármilyen más szempontból jó legyen. Mint minden más művészeti ágban itt sem a technika a lényeg, hanem a végeredmény. Minél hamarabb, és lehetőleg minél jobban kész legyen. Minden, ami a régi jól megszokott módszertől eltér, az mind az ördög műve, huszonéves suhancok hóbortja, akik még nem láttak igazi munkát, ellenben rendkívül sok szabadidejük van. Ezek a mai fiatalok! Járt utat járatlanért el ne hagy - szól a régi mondás, rendkívül bölcsen. Például a C++ 1998-as szabványa már bizonyított! Közel 20 év latt senki nam adott ki hozzá semmilyen kiegészítőt, nincs belőle second edition, mint a Windowsból, tehát kiállta az idő próbáját, ezért semmiképpen nem szabad elhagyni. Szintén ugyan ezek vonatkoznak a projekt menedzselésére is. Időmilliomos suhancok már CMake-kel furikáznak, pedig nem is tudják, hogy milyen jó a saját kezűleg megírt, és karban tartott Makefile-nál. Minden platformon külön-külön megírt, minden egyes processzorra, annak minden egyes vércoportjára külön-külön letesztelt, és számtalanszor bizonyított változatainál nincs megbízhatóbb. Különben is: te írod meg, pontosan azt csinálja, amit szeretnél. Az ilyen flancos autoconfig toolokkal csak az a baj, hogy soha, de soha nem tudhatod, hogy éppen mit fog csinálni. Lehet, hogy nem jó! És, akkor mi van? Hát igen. Járt utat, járatlanért, soha, de soha el ne hagyj. Szól az egy igaz örök bölcsesség.</p>
<h2 id="Teszteles"><a href="#Teszteles" class="headerlink" title="Tesztelés"></a>Tesztelés</h2><p>Nos, mint minden jómunkásember, az általa elvégzett munka muinőségét saját maga, gondos szemrevételezéssel szavatolja. Mint tudjuk már rég, amihez nem nyúl hozzá senki, az el nem romlik. A tesztelésbe rengedeg időt, és energiát kell beleölni. Olyan dologba, amiről még gondos szemrevételezéssel megbizonyosodtunk, hogy működik. Miért romlana el bármi? Mert valaki hozzá akar nyúlni. Teszteket írni olyan, mint kipróbálni minden egyes téglát, mielőtt a falba rakjuk. Miért nem lehetne felépíteni simán a házat, mindent a helyére rakni, majd pedig megnézni hogy jó-e. Ott, ahol nem jó pedig helyi javításokat alkalmazni, és kész. Nincs semmi szükség olyan automatizált rendszereke, amik elvégzik mindezt naponta. Ehelyett bányásznának inkább Bitcoint. Vagy torrenteznének 4k pornót. Ez sokkal inkább viszi előre a gazdaásgot, mint teszteléssel foglalkozni.  </p>
<h2 id="Tervezesi-mintak"><a href="#Tervezesi-mintak" class="headerlink" title="Tervezési minták"></a>Tervezési minták</h2><p>Szokták mondani az okosabbak, hogy az objektum orientált programozás alapja az enberi gondolkodás: soha nem értette még meg senki. Sajnos, az elmúlt évtizedek alatt volt számos olyan egyén, aki ezt még magasabb szintre kívánta emelni, hogy egyszerű halandó ember, ne legyen képes a programozás művészetét magas igényességgel elsajátítani. Ezek a tervezési minták mind olyan úri huncutságok, amik azért születtek, hogy egy adott kód fölöslegesen bonyolult legyen, azért, hogy egy állítólagos másik emberi lény megértse. Dehogy kell. A gépenek kell megértenie. Neki készül a kód elsősorban, nem másnak. Mint korábban említettem, nem mindenki érdemes a saját művészeted befogasására. Így nem kell törekedned arra, hogy műalkotásaodat minnél szélesebb körben ismertté tedd. Elég jobb esetben neked, és a számítógépnek megérteni, hogy mit akarsz. A többi pedig le van szarva.</p>
<h1 id="Osszegzes"><a href="#Osszegzes" class="headerlink" title="Összegzés"></a>Összegzés</h1><p>Senki ne hagyja, hogy elméjét elkárosítsák, és fölöslegesen összezavarják, és ezáltal elméje szabad szárnyalását korlátozzák. Az ember nem arra született, hogy korlátok között éljen. Itt, a XXI. században, ahol az egyéni szabadságogok Mekkájában élhetünk, mindenj ogunk megvan arra, hogy saját magunkat a lehető legtisztább, legbszabadabb módon kifejezésre juttasuk. Ne hagyjuk hát, hogy a kockafejű szemüveges nímandok ezt meggátolják. A szoftverfejlesztés épp olyan művészet, mint bármi más.</p>
<p>A következő részben gyakorlati példákkal is szemléltetjük majd mindezt, amit leírtunk.</p>
</div><!-- comment system--><div class="container"><hr></div></article><footer id="footer"><div class="container"><div class="bar"><div class="social"><a href="/atom.xml" target="_blank"><i class="fa fa-rss"></i></a></div><div class="footer">© 2017 <a href="/" rel="nofollow">Caiwan</a>. Powered by <a rel="nofollow" target="_blank" href="https://hexo.io">Hexo</a>. Theme <a target="_blank" href="https://github.com/lotabout/very-simple">very-simple</a>.</div></div></div></footer><link rel="stylesheet" type="text/css" href="//cdn.bootcss.com/fancybox/2.1.5/jquery.fancybox.css"><script src="//cdn.bootcss.com/jquery/2.0.3/jquery.min.js"></script><script src="//cdn.bootcss.com/fancybox/2.1.5/jquery.fancybox.pack.js"></script><script>$(document).ready(function() {
    $(".fancybox").fancybox();
});
</script></body></html>